---
blocks:
  - id: uvod
    isHidden: false
    title: VLK Insomnia*
    subtitle: ''
    claim: Po ročním spánku rozjíždíme nový vůdcovský lesní kurz
    isSnowfall: false
    _template: cover
  - id: kurz
    isHidden: false
    title: Vůdcovský lesní kurz
    richText: >
      Co ti v noci nedá spát? Odpovědnost, bezpečí tvých dětí, vedení týmu
      oddílové rady nebo krizové situace, se kterými se můžeš potkat?


      **Na Insomnii ti s tím pomůžeme!**


      Insomnia byla předchozích šest ročníků čekatelským kurzem. Nyní jsme se
      rozhodli, že nazrál čas poslat Insomnii pod stan, pustit se do nových
      výzev a pomoct doplnit aktuálně nejžádanější skautská kurzovní místa –
      rádi tě přivítáme na vůdcovském lesním kurzu, který chceme tvořit jak
      podle toho, co nyní vnímáme jako podstatné, tak na míru účastníkům a
      účastnicím.
    textAlign: center
    _template: richText
  - isHidden: true
    src: 9xdZA-f1IfI
    width: 560
    height: 315
    _template: video
  - id: proc
    isHidden: false
    title: Proč právě Insomnia?
    columns:
      - title: Pro koho jsme
        richText: >
          Jsme otevření všem, kdo se nebojí za své vzdělávání během kurzu
          převzít porci zodpovědnosti a věnovat mu svůj čas i kus práce při
          přípravách na něj. Rádi potkáme také starší účastníky a účastnice i
          rodiče s dětmi, o které na kurzu nebude nouze ani z řad
          instruktorstva. Stejně jako ty, kteří si ve skautu teprve hledají
          cestu. Věříme, že společně se budeme moci obohatit o nové zkušenosti a
          znalosti.
        icon: moon
      - title: Odpovědnost za vlastní seberozvoj
        richText: >
          Tento kurz je určen pro ty z vás, kteří se nebojí převzít zodpovědnost
          za vlastní seberozvoj a jsou ochotni věnovat svůj čas i samostatnému
          studiu a úkolům, na jejichž výstupy se pak společně podíváme. Rozhodli
          jsme se pro takovou formu, kdy náš společný čas vyplníme nejen
          vzděláním, ale také dalšími aktivitami (ať už pohybem, procházkou pod
          hvězdami či odpočinkem), abyste se při tom všem necítili přehlcení a
          mohli se těšit i z času stráveného se svojí rodinou či přáteli.
        icon: person
      - title: Skauting v praxi
        richText: >
          Jsme skauti a jsme na to hrdí. Proto nebudeme o skautských hodnotách
          pouze mluvit, ale prožívat je především v praxi. Identita, principy,
          skautování v přírodě s hledáním smyslu věcí, které děláme, to vše
          společně na kurzu.
        icon: hand
      - title: Buď připraven*a
        richText: >
          Kde jinde si vyzkoušet, jak jednat v krizový moment, než právě na
          kurzu? V bezpečném prostředí, kde není třeba se ničeho bát a je
          možnost vrhnout se po hlavě do vlastního řešení situace. A pokud
          chceme být psychicky i tělesně odolní a cítit se celkově v pohodě,
          pojďme si vyzkoušet i probrat, co pro to můžeme dělat.
        icon: check
      - title: 'Být vůdcem, vůdkyní'
        richText: >
          Vést ostatní zodpovědně a dobře je činnost nesmírně obtížná. Nároků
          kladených na tuto roli je velké množství a my ti chceme pomoci, stát
          se ještě lepší verzí sebe sama a najít to, co ti to umožní. Jak v
          oddílové radě posunout dál to důležité, jak rozdělovat práci a
          nenechat se zahltit, i jak přijmout kritiku, je pouze malý výčet toho,
          co nás čeká. Doplníme procházkou po místech, ze kterých svou oddílovou
          činnost uvidíš z jiného úhlu.
        icon: sky
      - title: Proč?
        richText: "Nezapomínejme, pro koho to všechno děláme – bez dětí v našich oddílech to totiž nejde. Přes to, kolik agendy vedoucí oddílu obstarává, nesmí zapomínat na to hlavní a neztratit o nich přehled. Pomůžeme ti vracet se zpět a prohloubit tvé zkušenosti.\_\n"
        icon: star
    _template: columns
  - id: terminy
    title: Termíny
    richText: >
      Přihlašování na kurz: od 20. ledna do 15. února 2025 do 20:00. [Přihláška
      ve
      SkautISu](https://is.skaut.cz/Junak/Events/Education/EventEducationEnroll.aspx?ID_EventEducation=3067\&ID_EventEducationCourse=3231)
      a následně [druhá přihláška/dotazník v Google
      formuláři.](https://docs.google.com/forms/d/e/1FAIpQLSejhRW0OxKqawXE6BLv1h_Fu4Ir-r0Lq9KI7CkeIyuVdQkYqA/viewform?usp=header).


      **První setkání online: 27.4.2025 v podvečer**


      Neformální setkání před letním během: 1.6.2025 odpoledne (dobrovolné,
      Praha - Křížek)


      **Letní běh: 14.-24.8.2025** (tábořiště Pohodlí - Česká Skalice nebo
      Mastník - Sedlčany)


      **Podzimní prodloužený víkend: 24.-28.10.2025** (Přelouč)


      Cena kurzu je 4000 Kč.
    textAlign: center
    _template: richText
  - id: principy
    title: Principy
    richText: "Principy Insomnie jsou základními pilíři, na kterých jsme postavili náš kurz. Prostupují každým kousíčkem Insomnie\\* – od prvotních myšlenek až po každodenní táborovou pohodu. Věříme, že je stejně jako my vezmete za své a budou naší společnou insomní součástí. A všem se nám bude dobře usínat.\_\n\n1. Vedoucí musí čelit řadě výzev a být připraven\\*a na každou krizi. Věříme, že trénink dělá mistra, a proto budeme o krizích nejen mluvit, ale i si je opakovaně zkoušet řešit na vlastní kůži.\n2. Přemýšlíme nad aktuálností témat a hledáme cesty, jak informace předávat co nejlépe. Jsme rádi za jakoukoliv zpětnou vazbu, která je podnětem k zamyšlení, jak dělat věci jinak. Nebojíme se věci měnit a posouvat dál.\n3. Na kurzu společně tvoříme bezpečné prostředí, které je respektující pro všechny a vytváří současně prostor a chuť zkusit nevyzkoušené a zažít nepoznané. Nebojíme se odlišností ani výzev, vše s ohledem na psychické i fyzické limity každého z nás.\_\n4. Na kurzu jsme si vzájemně vzorem. V osobním přístupu, v pracovním nasazení, ve vlastním úsilí a jdeme příkladem v každodenních situacích.\_\n5. Všichni na sobě chceme pracovat, jinak bychom tu nebyli. Přijmout zodpovědnost za vlastní vzdělávání je jedním ze základních předpokladů posouvat se v naší dovednosti dál, být v ní lepší a inspirovat ostatní.\n6. Snažíme se myslet a jednat udržitelně, a to ve velkém i ve zdánlivých detailech. Na kurzu budeme hledat cestu k minimalismu a stravovat se vegetariánsky. Vězte, že jídla, která umíme, stojí za to.\_\n7. Když jsme společně na kurzu, obejdeme se bez alkoholu a omamných látek, a díky tomu jsme vždy vnímaví a svěží.\n8. Jsme otevření účasti začínajících i zkušených vedoucích, dospělých nováčků i rodičů s dětmi. I instruktorský tým bude mít na kurzu děti a budeme se snažit, aby to byla výhoda a příležitost. Věříme, že společně se budeme moci obohatit o nové zkušenosti a znalosti.\n"
    _template: richText
  - id: galerie
    isHidden: false
    images:
      - /uploads/Kopie souboru _DSC3762_e_e.JPG
      - /uploads/Kopie souboru _DSC3239_e_e.JPG
      - /uploads/Kopie souboru IMG_2432_e_1.JPG
      - /uploads/Kopie souboru DSCF4486_e2_e.JPG
      - /uploads/Kopie souboru _DSC3170_e_e.JPG
      - /uploads/Kopie souboru 02-DSC02602_e_1.JPG
    button:
      label: Více fotek
      link: >-
        https://photos.google.com/share/AF1QipPT_QHKgrwCJXxBj88PkO8YEZFg5cyuKcsGvWlmwF9iv817h9vY9JeKoY3pgtQdxQ?key=RXpKdmc5ZndfRF9JdUYzalVyd3cyMW9YY2NkUld3
    _template: gallery
  - id: citat
    isHidden: false
    text: >-
      Insomnie (nespavost) je porucha spánku, při níž jedinec nemůže usnout nebo
      se v spánku často probouzí
    source: Wikipedia
    sourceUrl: 'https://cs.wikipedia.org/wiki/Insomnie'
    _template: quotation
  - id: inso2023
    isHidden: true
    title: Insomnia 2023
    columns:
      - title: Data a místa
        richText: |
          | 24.–26. 3.      | Kostelec nad Orlicí    |
          | --------------- | ---------------------- |
          | 28. 4. – 1. 5.  | Hutě u Černého rybníka |
          | 28. 5.          | seminář v Praze, nebo  |
          | 3. 9.           | seminář v Brně         |
          | 27. 9. – 1. 10. | Roztoky u Prahy        |
          | 3.–5. 11.       | Hradec Králové         |
        icon: mark
      - title: Cena a podmínky
        richText: >
          Cena kurzu:

          2 500 Kč


          Podmínky účasti:


          * věk alespoň 16 let před zahájením kurzu,

          * aktivní zapojení do vedení družiny či oddílu. (Na kurzu diskutujeme
          řadu témat stavějících na vašich aktuálních zkušenostech.)


          Podmínky absolvence:\

          účast na všech částech kurzu a splnění čekatelských kompetencí.
        icon: star
      - title: Přihláška
        richText: >
          Přihlašování na Insomnii 2023 je již uzavřeno.


          Při přihlašování nezáleželo na rychlosti, ale spíše na kvalitě
          odpovědí.


          Při výběru jsme zohledňovali motivaci k účasti na Insomnii a potřeby
          oddílů.
        icon: check
    _template: columns
  - id: tym
    isHidden: false
    title: 'Instruktorský tým, který se na vás těší'
    subtitle: >-
      Insomnia tým je složený převážně z lidí, kteří jsou aktivní v rámci
      různých jednotek Junáka – českého skauta či v jiných organizacích
      pracujících s dětmi. Najdeš zde jak vedoucí oddílů či středisek, tak i ty
      zastávající funkce ve vyšších organizačních složkách. Snažíme se
      propojovat naši praxi se znalostmi získanými v rámci instruktorského
      vzdělávání a připravit tak účastníkům program, který bude pro jejich
      působení v oddíle co nejužitečnější.
    persons:
      - image: /uploads/Ana.webp
        nick: Áňa
        name: Anna Čechová
        richText: >
          **Co umím a chci předat?**\

          Ráda si povídám o věcech větších než člověk (spíš obrazně, i když
          sloni a hory jsou taky prima), rituálech a duchovních programech v
          oddíle. Potkáme se taky na metodice a při diskuzích o tématech, která
          dneska pálí svět.


          **Co mi v noci nedá spát?**\

          Jsem schopná usnout i na dost kuriózních místech, ale kvůli dětem,
          bláznivým nápadům a Insomnii jsem ochotná se probudit.
      - image: /uploads/Aya.webp
        nick: Aya
        name: Barbora Zedníčková
        richText: >
          **Co umím a chci předat?**\

          Spolu budeme diskutovat nad tématy vůdcovství a hledat cesty, jak co
          nejlépe spolupracovat s ostatními, komunikovat i jak si udržet
          nadhled. Mým hlubokým zájmem jsou děti a jejich svět, i psychologie a
          její zákoutí a výzvy. Těmto oblastem budeme také věnovat své myšlenky
          a čas. A v neposlední řadě se potkáme u organizace a hospodaření.


          **Co mi v noci nedá spát?**\

          Myšlenky, kterých je stále nekonečně mnoho.
      - image: /uploads/Blana.webp
        nick: Bláňa
        name: Blanka Adlerová
        richText: >
          **Co umím a chci předat?**\

          S chutí se šťourám ve skautingu, takže se potkáme hlavně u
          myšlenkových základů a metodiky. Samozřejmě miluju skautskou výchovnou
          metodu (a vy budete taky!) a extrémně ráda si povídám o žhavých
          otázkách života, skautu a vůbec.


          **Co mi v noci nedá spát?**\

          Větrníky, planeta, Insomnia, ještě jedna stránka, smradlavé Brno a
          neumyté nádobí.
      - image: /uploads/DaVinci.webp
        nick: DaVinci
        name: Petr Vinš
        richText: >
          **Co umím a chci předat?**\

          Baví mě předávat zážitky a zkušenosti z vedení klučičích družin, vlčat
          zvláště. Baví mě také inspirativní literatura se skautskou či
          pedagogickou tématikou.


          **Co mi v noci nedá spát?**\

          Čím zlákat opatrnou mládež do hor nebo mezi lidi z jiných oddílů?
          Někdy i bezpečnostní otázky různého druhu, a otázky po smysluplnosti
          různých činností.
      - image: /uploads/Domca.webp
        nick: Domča
        name: Dominika Štůlová
        richText: >
          **Co umím a chci předat?**\

          Miluju inspirovat ostatní, péči o lidi, sci-fi a obecně báječný čtení.
          Obecně se ráda zajímám, jestli se lidi kolem mě mají dobře. Můžete mě
          potkat v souhvězdí seberozvoje a dětí.


          **Co mi v noci nedá spát?**\

          Někdy jde o běžné věci – vedení oddílu, koordinace práce a vlastního
          času, videa s lachtanama. Občas jsou to dost zvláštní věci – jestli
          dokážu pomocí statické elektřiny odehnat pavouka, abych se ho         
          nedotkla? (true story, na tohle mi děti v oddíle vyrobily mem)
      - image: /uploads/Fija.webp
        nick: Fija
        name: Jana Vinšová
        richText: >
          **Co umím a chci předat?**\

          Mám zkušenosti s vedením dětí ve věku světlušek i roverek (najednou) a
          s vedením kluků v dívčím oddíle. Tím pádem myslím, že všechno je
          možné, když je dobrá vůle a chuť hledat nové cesty.


          **Co mi v noci nedá spát?**\

          Obava, jestli mám s sebou baterku, když by se po té cestě setmělo.
      - image: /uploads/Mrava.webp
        nick: Mráva
        name: Tomáš Weiss
        richText: >
          **Co umím a chci předat?**\

          Rád se ptám po smyslu věcí, a to zejména těch týkajících se skautské
          výchovy a výchovných nástrojů. Baví mě nenásilná komunikace a
          pravidla, ať už jako součást přátelské oddílové atmosféry nebo ta
          celospolečenská ve formě práva.


          **Co mi v noci nedá spát?**\

          Pozdě uvařená káva, pískovcové póry, změna klimatu a láska k dětem.
      - image: /uploads/Richard2.png
        nick: Richard
        name: Richard Dobřichovský
        richText: >
          **Co umím a chci předat?**\

          Na kurzu mě uvidíte hlavně na pozadí věcí nebo na józe, ale taky si
          můžeme povídat o metodice, plánování, bezpečnosti, hospodaření,
          outdooru nebo vaření.


          **Co mi v noci nedá spát?**\

          Kola, skály, hory, sníh, kytara, čundry a nádražky.
      - image: /uploads/Sarka.webp
        nick: Šárka
        name: Šárka Závodná
        richText: >
          **Co umím a chci předat?**\

          Umím mluvit. Dlouho a v kuse, o všem i o ničem. Ráda poznávám lidi a
          různé pohledy na všemožná témata. Baví mě přemýšlet o vzdělávání a jak
          udělat svět lepším místem pro všechny.


          **Co mi v noci nedá spát?**\

          Můj mozek, který jede na plné otáčky a zásadně, když potřebuju ráno
          vstávat, vymýšlí možné i nemožné.
    _template: persons
  - isHidden: true
    title: 'Další lidé, kteří s námi na přípravě kurzu spolupracují'
    persons:
      - image: /uploads/Richard.webp
        nick: Richard
        name: Richard Dobřichovský
        richText: >
          **Co umím a chci předat?**\

          Uvidíme se hlavně na praxi. Taky se mě můžete zeptat na hospodaření
          nebo vaření na táborech a kurzech nebo si někde povídat o počítačové
          grafice, VFX nebo kolech.


          **Co mi v noci nedá spát?**\

          Kolo na ježdění i hrabání se v něm, skály na lezení, hory na skialpy,
          kytara, ukulele, čundry, nádražky a photopea.com.
      - image: /uploads/Matyas.webp
        nick: Matyáš
        name: Matyáš Škvor
        richText: >
          **Co umím a chci předat?**\

          O vybavení a chození do přírody v jakémkoliv ročním období bych toho
          chtěl předat víc, než je asi kdo ochoten přijmout.


          **Co mi v noci nedá spát?**\

          Každou chvíli něco jiného – šití vlastního vybavení, plánování
          DLOUHÝCH výletů, FPV drony, mlžné komory, hydroponie, 3D tisk, CNC,
          YouTube rabbit hole...
      - image: /uploads/Mrava.webp
        nick: Mráva
        name: Tomáš Weiss
        richText: >
          **Co umím a chci předat?**\

          Rád se ptám po smyslu věcí, a to zejména těch týkajících se skautské
          výchovy a výchovných nástrojů. Baví mě nenásilná komunikace a
          pravidla, ať už jako součást přátelské oddílové atmosféry nebo ta
          celospolečenská ve formě práva.


          **Co mi v noci nedá spát?**\

          Pozdě uvařená káva, tekoucí i stojatá voda, změna klimatu a mravenci
          ve spacáku.
      - image: /uploads/Tynus.webp
        nick: Tynus
        name: Kristýna Menclová
        richText: >
          **Co umím a chci předat?**\

          Ráda se ptám, poslouchám druhé a nabízím své nápady. Prošla jsem si
          mnoha činovnickými rolemi v Junáku a baví mě je přibližovat ostatním.
          Pídím se po odpovědích na otázku proč a s tím souvisí metodické
          přemýšlení o všem. Můžeme se spolu bavit i o tom, co se děje v Junáku
          jako organizaci nebo o tom, jak pracujeme s psychickou bezpečností.


          **Co mi v noci nedá spát?**\

          Přemýšlení o tom, co mě čeká další dny, co budu dělat za práci, co mě
          čeká ve škole, co mi v životě chybí a co s tím dělat… ale nejraději
          jsem, když prostě spím. To si totiž užívám nejvíc!
    _template: persons
  - id: kontakty
    isHidden: false
    title: Kontakty
    richText: >
      Ať už máš dotaz, chceš s námi vyřešit jakýkoli nápad či problém napiš na
      [insomnia@skaut.cz](mailto\:insomnia@skaut.cz) nebo prostě klikni:
    contacts:
      - type: mail
        icon: mail
        url: 'mailto:insomnia@skaut.cz'
      - type: facebook
        icon: fb
        url: 'https://www.facebook.com/ckinsomnia'
      - type: Instagram
        icon: insta
        url: 'https://www.instagram.com/vlkinsomnia'
    _template: contacts
---

